---
title: 娼女行 乔知之
tags: 电子书
sidebar:
  nav: docs-zh
---

##倡女行

唐乔知之

石榴酒，葡萄浆。
兰桂芳，茱萸香。
愿君驻金鞍，暂此共年芳。
愿君解罗襦，一醉同匡床。
文君正新寡，结念在歌倡。
昨宵绮帐迎韩寿，今朝罗袖引潘郎。
莫吹羌笛惊邻里，不用琵琶喧洞房。
且歌新夜曲，莫弄楚明光。
此曲怨且艳，哀音断人肠。


乔知之，唐（公元？年至六九七年）名不详，同州冯翊人。生年不详，卒于唐武后神功元年。与弟侃、备并以文词知名，知之尤有俊才，所作诗歌，时人多吟咏之。武后时，除右补阙。迁左司郎中。有婢名窈娘，美丽善歌舞，为武承嗣所夺。知之怨惜，因作绿珠篇以寄情，密送于窈娘。窈娘感愤，投井自杀。承嗣于衣带中见其诗，大恨，因讽酷吏罗织诛之。
► 20篇诗文　► 6条名句

<!--more-->

---

If you like this post, don't forget to give me a star. :star2:

